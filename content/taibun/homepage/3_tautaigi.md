---
title: "鬥台語 Tàu Tâi-gí"
weight: 3
header_menu: true
---

學生、gín-á學羅馬字學發音感覺真無聊、真困難，因為欠缺學習動機！敢有啥物步數ē-tàng幫贊in學--leh？😣

就是tú著這款問題，致使阮tī 2018年起研發台語羅馬字牌仔，實際tī學校試驗、教學，發現遊戲化教學真有效！🎮

阮想beh將這ê心情、這ê ke-si，分享hō͘ koh khah chē教學者來使用，釘根基礎，台語才講會好～✅

![](images/paia1.png)

---

#### 牌仔款式

目前阮有設計3組「鬥台語」牌仔，hō͘無kāng目標、程度ê學生、gín-á使用：

- #1 字母聲調牌仔 —— 字母、聲調符號用sńg--ê來記。
- #2 台英有聲點讀生活語詞牌仔 —— 鬥字呼音、鬥語句，記生活語詞。
- #3 鬥GÂU鬥 —— 字頭字尾來鬥字，鬥看māi siáng khah gâu鬥。
