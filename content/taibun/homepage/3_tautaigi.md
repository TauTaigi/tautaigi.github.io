---
title: "「鬥台語」是啥？"
weight: 3
header_menu: true
---

學生、gín-á學羅馬字、學發音感覺真無聊、真困難，因為欠缺學習動機！敢有啥物步數ē-tàng幫贊in學--leh？😣

就是tú著這款問題，致使阮tī 2018年起，研發各種台語羅馬字牌仔，mā實際tī共學團、學校試驗、教學，發現教學遊戲化真有效！🎮

阮想beh將這ê心情、這ê ke-si，分享hō͘ koh khah chē爸母、教學者來使用，釘根基礎，台語才講會好～✅

![](images/paia1.png)

---

#### 牌仔款式

目前阮有設計2款「鬥台語」牌卡，hō͘無kāng目標、程度ê學生、gín-á使用：

- #1 字母聲調牌仔
  - 字母、聲調符號用sńg--ê來記！
- #2 台英雙語點讀生活語詞卡
  - 用點讀筆看圖聽發音，看羅馬字鬥字呼音，替換語詞鬥語句！
